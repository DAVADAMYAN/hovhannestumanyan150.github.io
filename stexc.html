<html>

<head>
<title>Ստեղծագործություններ</title>
</head>
<body>
<h1 align="center">Ստեղծագործություններ</h1>
<p align="center">Թումանյանն իր առաջին ստեղծագործությունը գրել է 12 տարեկանում, երբ սովորում էր Ջալալօղլու դպրոցում։ Թումանյանը գրել է բանաստեղծություններ, պոեմներ, քառյակներ, բալլադներ, պատմվածքներ ու հեքիաթներ, ակնարկներ, քննադատական ու հրապարակախոսական հոդվածներ։ Նա սկսել է ստեղծագործել 80-ականների կեսից։ Լայն ճանաչում է ձեռք բերել «Բանաստեղծություններ» հավաքածուի (1-2 հատոր, 1890-1892) լույս տեսնելուց հետո։

Թումանյանն իր ստեղծագործություններով հեղաշրջում է կատարել հայ բազմադարյան գրականության մեջ։ Նրա լեզուն և մտածողությունը պարզ են, ժողովրդական։ Նա խորությամբ է արտացոլել հայ ժողովրդի հոգեբանությունը, մտքերն ու ձգտումները։ Թումանյանն իր քնարերգության մեջ արծարծել է հայրենասիրական, սոցիալական, քաղաքական, փիլիսոփայական, սիրային թեմաներ։ Իրական կյանքի պատկերն ու սոցիալական անարդարության դեմ խտացված բողոքն են արտահայտված «Գութանի երգը», «Խրճիթում» և այլ բանաստեղծություններում։ «Հին օրհնություն» բանաստեղծությունը հայ ժողովրդի վշտի, ձգտումների ու երազանքների խտացումն է։ «Հայոց լեռներում» բանաստեղծության մեջ, խոսելով հայ ժողովրդի դարավոր պատմության, մաքառումների և տանջալից ուղու մասին, հավատով է պատկերել հայրենիքի անպարտելի ու ստեղծագործ ոգին.

	
Ու մեր աչքերը նայում են կարոտ՝
Հեռու աստղերին
Երկնքի ծերին,
Թե ե՞րբ կըբացվի պայծառ առավոտ՝
Հայոց լեռներում,
Կանաչ լեռներում:



«Հայրենիքիս հետ» բանաստեղծությունը Թումանյանը գրել է Մեծ Եղեռնի օրերին. նրա յուրաքանչյուր տունը մեր պատմության ու գոյափիլիսոփայության յուրօրինակ խտացում է։ Առաջին 2 քառատողերում «Զարկված ու զրկված, ողբի ու որբի հայրենիքի» պատկերներն են, իսկ երրորդը և չորրորդն ավարտվում են «Լույսի և հույսի, նոր ու հզոր հայրենիք» արտահայտություններով։


Թիֆլիսի տունը, որտեղ ապրել է Հովհաննես Թումանյանը:
Թումանյանը գրականության զարգացման հիմնական աղբյուրներ համարել է բանահյուսությունը՝ լեգենդները, առակներն ու ավանդությունները, հեքիաթները («Աղավնու վանքը», «Չարի վերջը», «Գառնիկ ախպերը», «Մի կաթիլ մեղրը» և այլն)։ Այս սկզբունքով են ստեղծված նաև «Սասունցի Դավիթ» (անավարտ), «Թմկաբերդի առումը» պոեմները, «Ախթամար», «Փարվանա» բալլադները։

«Հառաչանք» (անավարտ), «Լոռեցի Սաքոն», «Մարոն» և «Անուշ» պոեմներում պատկերել է հայ նահապետական գյուղն իր բարքերով, սովորույթներով, սոցիալ-կենցաղային հակասություններով։ «Անուշ» պոեմը հավերժական ու անմահ սիրո հուզիչ պատմություն է։ Հերոսուհին՝ Անուշը, կորցնելով իր սերը, կորցնում է նաև հոգեկան հավասարակշռությունը, չի կարողանում այլևս ապրել «պաղ ու տխուր» աշխարհում և իրեն նետում է գետը՝ վիշտը խառնելով Դեբեդի ալիքներին։ Պոեմում Թումանյանը քննադատել է գյուղի հնացած, քարացած սովորույթները և նեղմիտ պատվախնդրությունը։

Թումանյանը մշակել է 2 տասնյակից ավելի հայկական ժողովրդական հեքիաթներ («Տերն ու ծառան», «Ոսկու կարասը», «Ձախորդ Փանոսը», «Անբան Հուռին», «Քաջ Նազարը» և այլն), փոխադրել է այլ ժողովուրդների հեքիաթներ։ Նա տիեզերքի, հավերժի, կեցության ու գոյաբանական խնդիրներ է քննել իր քառյակներում, որտեղ անձնական ապրումների ընդհանրացումներով հասել է համամարդկային արժեքների գնահատման.

	
Տիեզերքում աստվածային
մի ճամփորդ է իմ հոգին.
Երկրից անցվոր, երկրի փառքին
անհաղորդ է իմ հոգին.
Հեռացել է ու վերացել
մինչ աստղերը հեռավոր,
Վար մնացած մարդու համար
արդեն խորթ է իմ հոգին:



Հայ արձակի լավագույն էջերից են Թումանյանի պատմվածքները, որոնք մեծ մասամբ նվիրված են գյուղին, կենցաղին, բնությանը։ «Գիքորը» պատմվածքում քաղաքի բարքերին զոհ դարձած գյուղացի պատանու ողբերգական պատմությունն է։ Պատմվածքում պատկերված են դարի նյութապաշտությունը և մարդու վեհ երազանքների փլուզումը։

Թումանյանը գրել է նաև մանկական բանաստեղծություններ, «Շունն ու կատուն», «Անբախտ վաճառականները» լեգենդները, չափածո և արձակ այլ գործեր։ Հզոր ներշնչանքով է գրված «Սասունցի Դավիթ» պոեմը, որտեղ Թումանյանը պատկերել է հայ ժողովրդի ազատաբաղձ ոգին։

Թումանյանը մասնակցել է «Լուսաբեր» դասագրքի և «Հայ գրողներ» քրեստոմատիայի ստեղծմանը։ Իր հոդվածներում արծարծել է հասարակական կյանքի, գրականության, բանահյուսության, հայոց լեզվի ու բարբառների զարգացման հարցեր, գրել է ուսումնասիրություններ Նահապետ Քուչակի, Նաղաշ Հովնաթանի, Խաչատուր Աբովյանի և նրա «Վերք Հայաստանի» վեպի, Սայաթ-Նովայի, հայ հերոսական էպոսի պատմական արմատների մասին։ Թարգմանել է Ալեքսանդր Պուշկինի, Ջորջ Բայրոնի, Միխայիլ Լերմոնտովի, Հենրի Լոնգֆելլոյի և ուրիշների գործերից։ Թումանյանը ծավալել է նաև հասարակական և գրական լայն գործունեություն։</p>
<h1 align="center">Գրքերի Մատենագիտություն</h1>
<p align="left"> Բանաստեղծութիւններ, հատ. 1, Մոսկուա, 1890, 164 էջ:
Բանաստեղծութիւններ, հատ. 2, Մոսկուա, 1890, 164 էջ:
Բանաստեղծութիւններ, Թիֆլիս, 1903, 304 էջ:
Բանաստեղծութիւններ, Բաքու, 1908, 281 էջ:
Բանաստեղծութիւններ, Կ. Պոլիս, 1922, 345 էջ:
Յերկերի ժողովածու, Յերևան, 1926, 336 էջ:
Հեքիաթներ, Յերևան, 1930, 240 էջ:
Գեղարվեստական յերկեր, Յերևան, 1934, 372 էջ:
Թարգմանություններ և փոխադրություններ, Յերևան, 1934, 122 էջ:
Յերկեր (Միհատորյակ). Յերգեր, Քառյակներ, Լեգենդներ, Բալլադներ, Առակներ, Ժողովրդական յերգեր, Պոեմներ, Պատմվածքներ, Յերևան, 1938, 480 էջ:
Հեքիաթներ, Յերևան, 1938, 104 էջ:
Յերկերի ժողովածու, հատ. 2. Պոեմներ, Երևան, 1940, 448 էջ:
Ընտիր երկեր, Երևան, 1941, 172 էջ:
Հեքիաթներ, Երևան, 1944, 165 էջ:
Երկերի ժողովածու, հատ. 5. Նամակներ, Երևան, 1945, 516 էջ:
Պատմուածքներ եւ հեքիաթներ, Գահիրէ, 1948, 128 էջ:
Երկերի ժողովածու, հատ. 3. Պատմվածքներ, Հեքիաթներ, Երևան, 1949, 544 էջ:
Երկերի ժողովածու, հատ. 1. Բանաստեղծություններ, Լեգենդներ, Բալլադներ, Առակներ, Երևան, 1950, 788 էջ:
Երկերի ժողովածու, հատ. 4. Քննադատական և հրապարակախոսական հոդվածներ, Երևան, 1951, 524 էջ:
Ընտիր երկեր, Երևան, 1953, 436 էջ:
Երկեր, հատ. 1. Բանաստեղծություններ, Լեգենդներ, Պատմվածքներ, Թարգմանություններ, Երևան, 1958, 520 էջ:
Երկեր, հատ. 2. Պոեմներ, Պատմվածքներ, Հեքիաթներ, Երևան, 1958, 508 էջ:
Երկերի ժողովածու, հատ. 6. Գեղարվեստական երկեր, Հոդվածներ, Ուսումնասիրություններ, Նամակներ, Երևան, 1959, 528 էջ:
Հատընտիր (մանուկների և պատանիների համար), Երևան, 1959, 236 էջ:
Թումանյան. Ուսումնասիրություններ և հրապարակումներ, հատ. 1, Երևան, 1964, 408 էջ:
Հեքիաթներ, Երևան, 1967, 340 էջ:
Արվեստի մասին, Երևան, 1969, 284 էջ:
Երկերի ժողովածու, հատ. 1. Բալլադներ, Պոեմներ, Երևան, 1969, 428 էջ:
Երկերի ժողովածու, հատ. 2. Բանաստեղծություններ, Քառյակներ, Թարգմանություններ, Երևան, 1969, 480 էջ:
Երկերի ժողովածու, հատ. 3. Պատմվածքներ, Հեքիաթներ, Թարգմանություններ, Փոխադրություններ, Երևան, 1969, 436 էջ:
Երկերի ժողովածու, հատ. 4. Քննադատական և հրապարակախոսական հոդվածներ, Նամակներ, Երևան, 1969, 488 էջ:
Հատընտիր, Երևան, 1969, 144 էջ:
Շեքսպիրի մասին, Երևան, 1969, 101 էջ:
Թումանյան. Ուսումնասիրություններ և հրապարակումներ, հատ. 2, Երևան, 1969, 472 էջ:
Հեքիաթներ, Երևան, 1970, 296 էջ:
Ընտիր երկեր. Բանաստեղծություններ, Քառյակներ, Բալլադներ, Պոեմներ, Պատմվածքներ, Հեքիաթներ, Հոդվածներ, Երևան, 1978, 504 էջ:
Հեքիաթներ, Երևան, 1978, 293 էջ:
Բանաստեղծություններ և լեգենդներ, Երևան, 1981, 101 էջ:
Թումանյան. Ուսումնասիրություններ և հրապարակումներ, հատ. 3, Երևան, 1983, 424 էջ:
Ընտիր երկեր, հատ. 1. Բանաստեղծություններ, Պոեմներ, Բալլադներ, Լեգենդներ, Քառյակներ, Առակներ, Թարգմանություններ,  Երևան, 1985, 464 էջ:
Ընտիր երկեր, հատ. 2. Պատմվածքներ, Հեքիաթներ, Թարգմանություններ, Հոդվածներ, Ելույթներ, Նամակներ, Երևան, 1985, 544 էջ:
Հեքիաթներ, Երևան, 1985, 320 էջ:
Թումանյան. Ուսումնասիրություններ և հրապարակումներ, հատ. 4, Երևան, 1985, 392 էջ:
Հեքիաթներ, Երևան, 1988, 320 էջ:
Երկերի լիակատար ժողովածու, 10 հատորով, հատ. 1. Բանաստեղծություններ, Երևան, 1988, 696 էջ:
Երկերի լիակատար ժողովածու, հատ. 3. Պոեմներ. Մարոն, Լոռեցի Սաքոն, Ալեք, Մեհրի, Մերժած օրենք, Հառաչանք, Անուշ, Դեպի անհունը, Պոետն ու մուսան, Դարձ, Գրագիր Մուզան, Տարբերակներ, Ծանոթագրություններ, Երևան, 1989, 544 էջ:
Երկերի լիակատար ժողովածու, հատ. 2. Քառյակներ, Բալլադներ, Թարգմանություններ, Փոխադրություններ, Երևան, 1990, 636 էջ:
Երկերի լիակատար ժողովածու, հատ. 4. Պոեմներ. Սասունցի Դավիթը, Սասունցի Դավիթը, Բ. մասը, Թմբկաբերդի առումը, Հին կռիվը, Հազարան բլբուլ, Թարգմանական պոեմներ և վիպերգեր, Երևան, 1991, 624 էջ:
Երկերի լիակատար ժողովածու, հատ. 5. Պատմվածքներ, Հեքիաթներ, Թարգմանություններ, Փոխադրություններ, Սևագիր և անավարտ էջեր, Երևան, 1994, 832 էջ:
Երկերի լիակատար ժողովածու, հատ. 6. Քննադատություն և հրապարակախոսություն (1887–1912 թթ.), Երևան, 1994, 672 էջ:
Երկերի լիակատար ժողովածու, հատ. 7. Քննադատություն և հրապարակախոսություն (1913–1922 թթ.), Երևան, 1995, 720 էջ:
Երկերի լիակատար ժողովածու, հատ. 9. Նամակներ (1885–1904 թթ.), Երևան, 1997, 708 էջ:
Թումանյան. Ուսումնասիրություններ և հրապարակումներ, հատ. 5, Երևան, 1998, 416 էջ:
Երկերի լիակատար ժողովածու, հատ. 8. Ուսումնասիրություններ, Օրագրեր, Ինքնակենսագրական նոթեր, Հոդվածներ, Գրառումներ, Թարգմանական հատվածներ, Երևան, 1999, 712 էջ:
Երկերի լիակատար ժողովածու, հատ. 10. Նամակներ (1905–1922 թթ.), Երևան, 1999, 772 էջ:
Հեքիաթներ, Երևան, 1999, 156 էջ:
Ընտրանի, Երևան, 2001, 936 էջ:
Հեքիաթներ, Երևան, 2002, 232 էջ:
Բանաստեղծություններ: Քառյակներ, Երևան, 2009, 154 էջ:
Հատընտիր, Երևան, 2009:
Հեքիաթներ, Երևան, 2009, 108 էջ:
Բալլադներ, Երևան, 2010, 102 էջ:
Պոեմներ, Երևան, 2010, 205 էջ:
Արվեստի մասին, Երևան, 2011, 274 էջ:
Ժողովրդական հեքիաթներ, պատմվածքներ, պոեմներ, բալլադներ, լեգենդներ, բանաստեղծություններ և քառյակներ, Երևան, 2011, 285 էջ:
Հեքիաթներ, Երևան, 2011, 172 էջ:
Պատմվածքներ, Երևան, 2011, 140 էջ:
Ստեղծագործությունների ժողովածու, Երևան, 2011, 247 էջ:
Թարգմանություններ և փոխադրություններ, Երևան, 2012, 238 էջ:
Հեքիաթներ, Երևան, 2012, 168 էջ:
Հեքիաթներ, Երևան, 2013, 232 էջ:
Ընտրանի, Երևան, 2016, 856 էջ:</p>
<a href="https://www.youtube.com/watch?v=uAExQmkGf4k"><h2><<Հայրենիքիս հետ>></h2></a>
<a href="https://www.youtube.com/watch?v=aXqZNJ-Bw_o"><h2><<Հայոց Լեռներում>></h2></a>
<a href="https://www.youtube.com/watch?v=LJ2VNvNamhs"><h2><<Հայոց Վիշտը>></h2></a>
<a href="https://www.youtube.com/watch?v=_bZ5qHoCLnI"><h2><<Իմ Սերը>></h2></a>
<a href="https://www.youtube.com/watch?v=ZVp3xQWGns4"><h2><<Ինձ Մի Խնդրիր>></h2></a>
<a href="https://www.youtube.com/watch?v=DEmdQauKE7A"><h2><<Կանչ>></h2></a>
<a href="https://www.youtube.com/watch?v=N6PAflMCJ5U"><h2><<Մեր Ուխտը>></h2></a>
<a href="https://www.youtube.com/watch?v=PCkV20QNx0Q"><h2><<Պատրանք>></h2></a>
<a href="https://www.youtube.com/watch?v=12LWGnAl5OI"><h2><<Տրտմության Սաղմոսներ>></h2></a>
<a href="https://www.youtube.com/watch?v=XpbxIQwWXlQ"><h2><<Վայրէջք>></h2></a>